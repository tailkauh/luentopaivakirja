# Ohjelmistotuotanto-kurssin luentopäiväkirja

Syksy 2024

## Miten luentopäiväkirja on kirjoitettu?

Luentopäiväkirja ja sen kirjoittaminen Vilkan mukaan: Kuvaillaan kirjoittamalla omaa suhdetta luennoilla esitettyihin asioihin. Vuoropuhelua itsen ja luennoitsijan kanssa. Omia tulkintoja kriittisesti. Luennoilla opittua oman kokemuksen kautta ja osoitetaan luentojen pääsisältöjen hallintaa. Havainnollistaminen esimerkein.

## Aloitusluento tiistaina 29.10.2024

Yritin etukäteen hieman selvittää kurssin "kotisivua" ja löysinkin oikean sivun, mutta en perehtynyt siihen kuitenkaan tarkemmin, sillä en ollut varma liittyikö se tähän toteutukseen vai ei. Saavuin hieman myöhässä luennolle, mutta kuitenkin juuri sopivasti hieman ennen itse aiheen käsittelyn alkamista.

Aloitettiin IEEE "Computers?" Software Engineering/ohjelmistotuotanto käsitteen määritelmällä. Sitten oli puhetta ACM Software Engineering curriculumista ja SWEBOK software engineering määritelmästä ja osa-alueista. Ohjelmiston elinkaari, vaiheet. Prosessimalli kuvaa vaiheiden suhteet toisiinsa. Ohjelmistotuotannon historiaa: "alku", ohjelmistokriisi ja ohjelmistotuotanto-käsitteen synty, Roycen vesiputousmalli ja vaiheiden tarkka dokumentointi, iteratiiviset menetelmät, Ketterä manifesti ja sen periaatteita (mites asiakas).

Ohjelmistotuotannon riippuvuus yksilöstä keskustelu osoitti, että syvempää ymmärrystä on vielä opittavana. Vailla syvempää tai käytännön ymmärrystä voi helposti käsittää väärin joitakin asioita. Kriittisyys omia tulkintoja kohtaan on tärkeää. Mitkä ovat omien tulkintojen perustelut?

Asiat olivat jokseenkin tuttuja, sillä olen yrittänyt aikaisemmin suorittaa ohjelmistotuotanto/ohjelmistotekniikka kursseja ja lukenut ainakin paria aiheeseen liittyvää kirjaa. Luennon seuraaminen oli myös helppoa verrattuna matematiikan tai tilastotieteen luentoihin, joita viime aikoina enimmäkseen on ollut. 

Kurssi tempasi mukanaan. Olin ajatellut, että ehkä jätän tämän kurssin väliin muiden kiireiden takia, mutta aloitusluennon perusteella aihe vaikuttaa kovin tärkeältä omien tavoitteiden kannalta. Olen viimeaikoina pohtinut, että opiskellessa asiat korostuvat ja hankaluus syntyy opiskeltavan asian muistamisesta ja ymmärtämisestä, minkä hankaluus riippuu asian monimutkaisuudesta tai vaikkapa abstraktiotasosta, riippuu vähän siitä mihin on tottunut. Käytännössä soveltaessa hankaluuksia kuitenkin aiheuttaa asioiden ja ihmisten yhteensovittaminen niin että saadaan jotain mielekästä aikaiseksi, eli jonkinlainen engineering ajattelu. Tätä työelämästä tuttua piirrettä ei välttämättä varsinkaan itsekseen opiskellessa tule usein nähtyä, jokainen vastaa omasta oppimisestaan, mutta työelämässä tms. pitäisi saada asiat, ihmiset, tavoitteet, aikataulut yms. sovitettua yhteen. Ohjelmistotuotantoon liittyvät aihepiirit vaikuttavat hakevan ratkaisuja juuri tähän kaiken sovittamiseen toimivaksi kokonaisuudeksi, joka tuottaa oivallisia ohjelmistoja. Lisäksi kiinnostaa kurssin käytännön harjoitukset, sillä luulen, että niiden kautta voin oppia uutta.

## 2. luento keskiviikkona 30.10.2024

Flipped learning, flippaus. Olen pohtinut luentojen merkitystä opiskelussani, miten hydyntää luennot hyvin. Monesti tuntuu, että varsinkin hankalammin puheen kautta hahmotettavien asioiden kanssa luennoilla ei ole mahdollista oppia. Toisaalta helpommat asiat oppii lukemalla ilman luentoakin. Luennon rooli kertaavana ja toisaalta havainnollistavana. Lisäksi tilaisuudessa on potentiaalia vuorovaikutukseen sillä ollaan puhekantaman päässä ja usein on mahdollisuus esittää kysymyksiä tms. Vaikka kurssin opetustapa ei välttämättä ole "flipattu", niin silti olen ajatellut hyödyntää flippaukseen liittyviä keinoja luennoille valmistautumisessa. Niin tälläkin kurssilla, ja yritän siis tutustua aiheeseen etukäteen, jotta osaan tehdä paremmin muistiinpanoja ja osallistua keskusteluun.



## Lähteet

Sointu, E. T., Kankaanpää, J., Saarelainen, M., Valtonen, T., Ronkainen, A., Heikkinen, L., Kaasinen, A. R., Pekkarinen, V., Atjonen, P., Manninen, J., Mäkitalo, K., & Hirsto, L. (toim.) (2021). Flippausmanuaali, 2. painos. Haettu 30.10.2024 osoitteesta http://www.sites.uef.fi/flippaus/. ISBN: 978-952-61-3755-1.

Vilkka, H. 2020. Akateemisen lukemisen ja kirjoittamisen opas. PS-Kustannus. 
